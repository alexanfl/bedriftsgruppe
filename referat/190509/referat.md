---
date: 9. mai 2019
author: Alexander Fleischer, nestleder
---

# Bedriftsgruppemøte  om lønnsforhandlinger
## Bakgrunn
Ledelsen har kommet med et tilbud som svarer på vårt ønske om forbedrede 
pensjonsvilkår. Vårt ønske var å øke innskuddspensjonen fra to til fem prosent.
Det vil gjøre at lønnskostnadene øker med ca. tre prosent.

Tekna foreslo at vi ikke skulle ta dette som en del av lønnsforhandlingene.
Det vil si at vi har fremmet et ønske som ikke skal gjøre at vi må forhandle
vekk eksisterende goder.

## Diskusjon
Vi ser at forslaget fra ledelsen er særdeles ufordelaktig for de ansatte.
Forslaget går i korte trekk ut på at vi reduserer bonusen fra (50/100)UF - GL 
til (47/100)UF - GL mot at vårt ønske innfris. 
Men dette vil gjøre at lønnen går ned seks prosent, altså vil vi ha en reell
lønnsnedgang.

Ledelsen tok også opp at vi har fått AFP den siste perioden (etter at XAL
ble med i Abelia) som innebærer økte pensjonsutgifter på 2,5 %.
Problemet med dette er at opptjeningsperioden er fra fylte 53 år. 
Altså tjener ikke noen av de nåværende ansatte noe på dette før om tidligst 15 år.

## Konklusjon
Vi kan ikke godta et tilbud som i realiteten gir en lønnsnedgang.
I tillegg er innstillingen vår at nåværende pensjonsordning er såpass dårlig
at det ikke er grunnlag for å kompensere ved å redusere andre goder.
Guttorm og Alexander utfyller teksten Jonathan har formulert med vår respons.
